---
layout: page
title: Náš tým
permalink: /nas-tym/
---

<style>
.person { clear: both; margin-bottom: 5em; }
.person img { margin: 0px; }

.person:nth-child(even) img { float: left; }
.person:nth-child(even) p { margin-left: 320px; }
.person:nth-child(odd) img { float: right; }
.person:nth-child(odd) p { margin-right: 320px; }

@media screen and (max-width: 700px) {
    .person img { margin: auto auto 1em; }
    .person:nth-child(even) img { float: none; }
    .person:nth-child(even) p { margin-left: 0px; }
    .person:nth-child(odd) img { float: none; }
    .person:nth-child(odd) p { margin-right: 0px; }
}
</style>


<div class="person">
<h3>Marie Vavřínová - hlavní průvodkyně</h3>
<img src="/assets/tym/marie.jpg" />

<p>Ahoj, jmenuji se Marie. Čas prožitý s dětmi si neskutečně užívám. Ať už jako dlouholetá vedoucí a zdravotnice farních táborů, hlídačka dětí, skautka anebo studentka předškolní pedagogiky. Naplňuje mě dětská bezprostřednost a hravost.</p>

<p>Když jsem byla malá, vyrůstala jsem v blátě, loužích, na stromech, na výletech a v obklopení zeleně a včel. Tato zkušenost z dětství mi otevřela cestu k lesním školkám a alternativním způsobům vzdělávání, které vyzdvihují lidskou jedinečnost a různorodost.</p>

<p>Věřím tomu, že moje přítomnost v Malejově bude oboustranně přínosná a že si budeme žít takovou dobrodružnou lesní pohádku.</p>

<p>Mám ráda jaro, šaty, táboráky, jakékoliv tvoření, výletování a čas trávený s přáteli.</p>
</div>


<div class="person">
<h3>Amálie Domanjová - průvodkyně</h3>
<img src="/assets/tym/eva.jpg" />

<p>Ahoj, jsem Áma a v Malejově působím jako průvodkyně od roku 2022. Můj vztah k přírodě a dětem se zrodil už dříve díky skautu, kde jsem pět let vedla oddíl skautek a pořádala letní tábory.</p>

<p>Být venku, žít v souladu s přírodou a sdílet tyto okamžiky s dětmi je pro mě zdrojem radosti a rovnováhy.</p>

</p>Kromě provázení dětí v našem lesním klubu vedu také lesní výtvarku. S dětmi tvoříme v lese, využíváme materiály, které nám příroda nabízí. Nasáváme atmosféru lesa, zpomalujeme, nasloucháme šumu listí a toku potoka, a všemi smysly objevujeme krásu, která nás obklopuje.</p>
</div>


<div class="person">
<h3>Zuzana Herzingerová - průvodkyně</h3>
<img src="/assets/tym/zuzka.jpg" />
<p>Ahoj, jmenuji se Zuzana, jsem lektorkou jógy pro dospělé, děti i seniory, vedu kurzy Hrátky s batolátky, věnuji se masážím miminek. Ráda chodím do přírody, miluji tanec a pohyb. Mám dva syny, Matěje a Toníka, oba navštěvovali waldorfskou školku, což ovlivnilo a dodnes ovlivňuje celou naši rodinu.</p>

<p>Jsem ráda s dětmi a starými lidmi, je s nimi skvělá, upřímná spolupráce. Pro děti budu, doufám, přítelkyní, na kterou se mohou spolehnout; pro mne jsou děti inspirací a potěšením. Pokud si s někým nepadneme do oka, zkusíme se s tím láskyplně poprat. Těším se na nová dobrodružství!</p>
</div>


<div class="person">
<h3>Eva Doláková - průvodkyně</h3>
<img src="/assets/tym/lenka.jpg" />

<p>Ahoj! Jmenuji se Eva. Než jsem se dostala do Malejova, točil se můj svět kolem mých tří dětí, předškolní přípravy a domácnosti. I dnes trávím většinu času s dětmi, ráda s nimi zpívám, tvořím, čtu a učím se nové věci - zejména o přírodě, vesmíru, psychologii.</p>

<p>Po studiích filozofie na Filozofické fakultě ZČU jsem několik let pracovala na odbavení letiště Praha a krátce jako průvodkyně Štefánikovy hvězdárny. Ačkoli jsem si velmi užívala rušnou atmosféru letiště, po rodičovské jsem dala přednost práci v přírodě s dětmi. Les mě nejlépe dobíjí energií, v jeho blízkosti žiju celý život. Také si dobře odpočinu při pozorování denní či noční oblohy, zahradničení nebo řešení logických hádanek. Někdy mám ráda svůj klid, ale jsem vděčná za to, co mě soužití s dětmi naučilo a stále učí a věřím, že i já mám dětem co předat.</p>
</div>


<div class="person">
<h3>Kamila Zatloukalová - ředitelka</h3>
    
<p>Ahoj, jsem Kamila a můj první kontakt s Malejovem byl na podzim 2017, kdy jsme se začali pravidelně setkávat s maminkami a dětmi v oboře Hvězda. Tam jsem potkala nejen Terezu a Natalii, ale postupně další velmi inspirativní osobnosti a společně začali tvořit lesní klub.</p>
    
<p>Malejov je rozšířená rodina, a vytváříme lesní domov pro svoje děti a jejich dospělé. Baví mě nejen společně s průvodkyněmi pečovat o blaho a rozvoj dětí v souladu s přírodou, ale i propojovat společenství rodičů, přátel, nadšenců pro lesní školky, bláto a přírodu, aby všechno hladce fungovalo, a aby mohly děti postupně vykročit do velkého světa posílené o spoustu silných zážitků, krásných zkušeností nabytých v lese.</p>
</div>


<div class="person">
<h3>Tereza Skalická - koordinátorka</h3>
<img src="/assets/tym/tereza.jpg" />

<p>Ahoj! Jsem Tereza a v Malejově zastávám část koordinační práce. Ráda spolupracuji v týmu a baví mě vytvářet zázemí pro práci a příjemné prostředí pro nás všechny. S manželem Honzou máme čtyři děti – Kryštofa, Magdalénu, Jenovéfu a Filoménu. Děti mi otevřely dveře k řadě témat, jedním z nich jsou různé možnosti vzdělávání.</p>

<p>Vystudovala jsem žurnalistiku, zajímám se o společenská témata a snažím se aspoň drobnostmi přispívat ke zlepšování prostředí, v němž žijeme. Ráda trávím čas s naší rozvětvenou rodinou a s přáteli. Jsem rodilá Pražačka, ale speciálním místem je pro mě také Šumava, odkud pochází část mé rodiny.</p>

<p>Mám ráda dobrou zmrzlinu, červené víno, hudbu, tanec, knížky a baví mě sledovat sport, hlavně atletiku a lední hokej. Pokud na to mám aspoň trochu klid, ráda peču a vařím. Nerada spěchám.</p>
</div>


<div class="person">
<h3>Lucia Dorniaková - asistentka koordinace</h3>
<img src="/assets/tym/naty.jpg" />

<p>Ahoj! Jsem Lucia a v Malejově působím jako asistentka koordinátora. Podporuji tým v každodenním chodu, pomáhám s organizací a ráda přináším do věcí přehled, pohodu a jemný řád. Baví mě, když vše plyne přirozeně a lidé se mohou soustředit na to podstatné.</p>

<p>Pocházím z podhůří Tater, kde mě příroda od dětství učí trpělivosti, rovnováze a síle. Vystudovala jsem rekreologii, obor, který krásně propojuje pohyb, odpočinek a duševní harmonii.</p>

<p>Miluju hory, vůni lesa po dešti a chvíle, kdy můžu být venku v tichu i v pohybu.</p>
</div>


<div class="person">
<h3>Hana Černá - administratívna podpora a pokladník</h3>
<img src="/assets/tym/zuzka_cfo.jpg" />

<p>Jmenuji se Hanka a v našem lesním klubu mám na starosti velkou část administrativy – od účetnictví a smluv až po hlídání rozpočtu a podporu plynulého chodu celého ekonomického zázemí.</p>

<p>Vystudovala jsem oděvní průmyslovku, transkulturní komunikaci a pedagogiku. Několik let jsem působila v korporátním prostředí na manažerských pozicích, ale s příchodem dětí jsem se rozhodla zpomalit a přesunout svou energii tam, kde mi dává největší smysl – do prostředí škol a školek, kde se pracuje s respektem, klidem a opravdovým zájmem o člověka.</p>

<p>Dnes pomáhám po administrativní stránce našemu lesnímu klubu i dalším vzdělávacím projektům. Tahle práce mi umožňuje být mámou „na plný úvazek“ – pro své dva malé syny (2 a 4 roky) – a zároveň zůstat propojená se světem, kde se děje něco dobrého.</p>

<p>Mám ráda pořádek v papírech, ale i v myšlenkách, vůni lesa po dešti, ticho, které se ozývá mezi větvemi, a pocit, že moje práce pomáhá držet náš klub v chodu, aby v něm mohly děti růst svobodně a s radostí.</p>
</div>
